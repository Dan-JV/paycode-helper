{"metadata": {"Header 1": "Oprettelse, ændringer og fratrædelse af medarbejder", "Header 2": "Hvordan genansætter du en medarbejder?", "url": "https://help.vismaenterprise.dk/vismaloen-standard/medarbejder/71-oprettelse-aendringer-og-fratraedelse-af-medarbejder", "description": "Proces for at oprette en ny medarbejder inklusiv de oplysninger der skal indtastes og hvordan de oprettes i systemet", "primary_keywords": "medarbejder", "Slug": "oprettelse-aendringer-og-fratraedelse-af-medarbejder"}, "content": "## Hvordan genansætter du en medarbejder?\nGenansætter du en medarbejder, der tidligere har været ansat på samme ferievilkår, kan du åbne det gamle ansættelsesforhold ved atkopiere det og tilrette det med eventuelle ændringer i forhold til den tidligere ansættelse.\nDet er ikke muligt at vælge en ny periode på et afsluttet ansættelsesforhold.\nNår du kopierer ansættelsesforholdet, skal du huske at fjerne fratrædelseskoden. Det gør du ved at skrive '0' i feltet ’Tiltrådt/fratrådt’ og herefter gemmer du.\nAlternativt kan du oprette medarbejderen på et nyt lønnummer ved at følge proceduren for oprettelse af en medarbejder (se afsnit 2).\nNår en medarbejder genansættes på et tidligere benyttet lønnummer, skal du altid genrekvirere et eSkattekort, tjekke at adressen og bank oplysningerne er de samme, medmindre at du anvender NemKonto.\n⚠️ OBS: Samme medarbejdernummer kan kun anvendes ved gensansættelse, hvis ferieforholdet er det samme. Almindeligvis funktionærer til funktionærer og timelønnede til timelønnede."}