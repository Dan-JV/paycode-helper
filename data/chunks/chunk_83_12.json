{"metadata": {"Header 1": "eIndkomst", "Header 2": "Felter eIndkomst – indtægtsarter og indtægtstyper", "url": "https://help.vismaenterprise.dk/vismaloen-standard/eindkomst/55-e-indkomst", "description": "Proces for at indberette, indtægtstyper, indkomsttyper, efterregulering og meget mere ved eIndkomst", "primary_keywords": "eindkomst", "Slug": "e-indkomst"}, "content": "## Felter eIndkomst – indtægtsarter og indtægtstyper\nEn lang række udbetalte ydelser og andre forhold omkring medarbejderen skal stadig oplyses til SKAT. Disse oplysninger skal i Visma Løn indeholde en evt. værdi pr. lønperiode, og startdatoen skal altid være lønperiodens startdato. Hvis du vælger en anden dato, kan du risikere, at den samme ydelse bliver indberettet til SKAT i flere lønperioder. Oprettes et eIndkomst felt for en begrænset periode, skal du huske at anføre slutdato på indberetningstypen/beskæftigelseskoden.\nIndtægtsarter/Indkomsttyper kan også indberettes i en supplerende lønkørsel i Visma Løn, dog ikke uden lønbehandling. Vær opmærksom på, at en supplerende lønkørsel vil indeholde ’Felter eIndkomst’ som eventuelt har været med i den ordinære kørsel. Det er vigtigt, at du eventuelt sætter en slutdato på de ’Felter eIndkomst’, der indeholder en værdi, som ikke skal medtages igen i en supplerende kørsel. Slutdatoen skal være den, der gælder for seneste, kørte løn."}