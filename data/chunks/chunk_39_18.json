{"metadata": {"Header 1": "Afholdelse af ferie", "Header 2": "Afslutning af ferieafholdelsesåret", "url": "https://help.vismaenterprise.dk/vismaloen-standard/ferie/76-afholdelse-af-ferie", "description": "Ferieoptjening og afholdelse samt reglerne og kodernes anvendelse i forbindelse hermed. Lær om ferieår, fraværskoder, fraværsrækkefølge, reduktion af ferieberettiget løn, ferieregistreringer, udbetaling af feriepenge og beregning af feriepengedifference", "primary_keywords": "ferie", "Slug": "afholdelse-af-ferie"}, "content": "## Afslutning af ferieafholdelsesåret\n### Overførsel af ferie\nBeskrivelse af lønsystemets håndtering af overført ferie\nNår ferieafholdelsesåret slutter den 31. december, slutter også afholdelsesperioden for ferie optjent i ferieåret. Ifølge ferieloven skal restferie op til 5 dage udbetales. Det kan i stedet aftales med medarbejderen, at ferien overføres til afholdelse i næste kalenderår.\nFerie som ikke er afholdt ved udgangen af en tilhørende afholdelsesperiode betragtes i Visma Løn som overført ferie.\nI lønsystemet vil ferien automatisk blive til overført ferie og indgår stadig i puljen af ferie til afholdelse. Der er derfor ingen grænse for hvor meget ferie der kan overføres. Ferie fra forrige og tidligere år betragtes også som overført.\nDa samtidighedsferie bliver afholdt efter FIFO (first in first out) princippet, vil overført ferie blive afholdt før ferie fra indeværende ferieår. Det kræver altså ikke særskilt handling at afholde overført ferie, det sker automatisk."}