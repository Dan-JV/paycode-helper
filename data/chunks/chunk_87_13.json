{"metadata": {"Header 1": "Bogføring", "Header 2": "Opsætning af kontoplan", "url": "https://help.vismaenterprise.dk/vismaloen-standard/bogforing/93-bogforing-1", "description": "Lær om bogføring og kontoplan i Visma Løn: Dannelse af bilag, ændringer, rapporter, udskrivning, lønafregning, kontonumre, og mere.", "primary_keywords": "bogforing", "Slug": "bogforing-1"}, "content": "### Opsætning i intervaller\nDet er muligt at anvende ”*” i felterne Gruppe og Lønart som erstatning for en hvilken som helst værdi i feltet der indsættes. Værdien skal altid angives fra højre, f.eks. 91**. Det muliggør, at en kompleks opsætning kan forenkles på eksempelvis intervallerne af grupper og lønarter.F.eks. hvis en kontoplan er opsat med gruppekontering på Afdeling. En kontoplanlinje, der opsættes med 10** i feltet ’Gruppe’ og 13** i feltet Lønart vil være et udtryk for, at afdelinger i intervallet 1000 til 1099 og lønarterne i intervallet 1300 til 1399 vil blive bogført iht. resten af gruppen. Er der enkelte lønarter eller grupper i intervallet der ikke ønskes bogført på samme måde, kan disse lønarter oprettes i kontoplanen og vil blive bogført forskelligt i forhold til lønarterne i intervallet.⚠️ OBS: Anvendes * skal antallet af * og karakterer samlet stemme overens. Afdeling 311 findes ikke ved opsætningen 3*, her skal skrives 3**."}