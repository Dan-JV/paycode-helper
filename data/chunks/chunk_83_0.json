{"metadata": {"Header 1": "eIndkomst", "url": "https://help.vismaenterprise.dk/vismaloen-standard/eindkomst/55-e-indkomst", "description": "Proces for at indberette, indtægtstyper, indkomsttyper, efterregulering og meget mere ved eIndkomst", "primary_keywords": "eindkomst", "Slug": "e-indkomst"}, "content": "# eIndkomst  \nVisma Løn indberetter automatisk til eIndkomst natten efter hver lønkørsel.\nDet anbefales derfor, at du afstemmer oplysninger efter hver lønkørsel. Indbetaling af AM-bidrag og A-skat sker jf. SKATs frister.\nØnsker du at læse mere om eIndkomst, kan du hente informationer på SKATs hjemmeside:[www.skat.dk/eindkomst](http://www.skat.dk/eindkomst).\nVed indberetning til eIndkomst indberettes for CPR-nummer og CVR-nummer. Som standard indberettes ved hver lønkørsel pr. medarbejdernummer\n* Lønperiode\n* Dispositionsdato på lønnen\n* Forudlønnet eller Bagudlønnet, og evt. særlig indkomsttype (f.eks. kode 99-5: B-indkomst)\n* Evt. landekode og P-nummer\n* Beløb, enheder, krydsmarkeringer og øvrige oplysninger jf. nedenfor\n⚠️ OBS: Lønperiode hentes fra kørselsselektionen. Hvis der er angivet en alternativ lønperiode i Lønseddel periode, vil denne periode blive indberettet til eIndkomst."}