{"metadata": {"Header 1": "Ekstra “feriedage” udover ferielovens 25 feriedage", "url": "https://help.vismaenterprise.dk/vismaloen-standard/ferie/26-ekstra-feriedage-udover-ferielovens-25-feriedage", "description": "Informerer og viser hvordan der betales og tildeles fridage, udover de 25 feriedage, reguleret af overenskomster eller individuelle aftaler mellem virksomheden og medarbejderen", "primary_keywords": "ferie", "Slug": "ekstra-feriedage-udover-ferielovens-25-feriedage"}, "content": "# Ekstra “feriedage” udover ferielovens 25 feriedage  \nMange medarbejdere har betalte fridage ud over de 25 feriedage, der følger af ferieloven.\nDisse fridage kan være kaldt ekstra feriedage, feriefridage, aftale-fridage, 6. ferieuge, omsorgsdage eller andet.\nFælles for denne type betalt frihed er, at disse dage ikke er reguleret af ferieloven, men af overenskomster eller individuelle aftaler mellem virksomheden og medarbejderen.\nDet er altså den enkelte virksomheds overenskomst, eller de individuelle aftaler, der definerer hvordan disse dage skal tildeles, afholdes og hvilken værdi dagene har.\nDenne vejledning vil hjælpe dig med at sikre, at du får vist de fridage, som dine medarbejdere har udover de 25 lovgivningsmæssige feriedage.\nIfølge ferieloven optjener medarbejdere 2,08 feriedage pr. måned eller 0,94 feriedage pr. 14. dagslønnede. Derfor er det også dette antal feriedage, som der optjenes i Visma Løn."}