https://help.vismaenterprise.dk/vismaloen-standard/lonkorsel/72-omkorsel-paa-udvalgte-medarbejdere

# Omkørsel på udvalgte medarbejdere

Omkørsel
Når du har kørt en lønkørsel for én eller flere arbejdsgivere og kontrolleret dine lønsedler, mangler du måske noget på en eller flere lønmodtagere.
I stedet for at tilbageføre hele lønkørslen kan du afvise de berørte lønmodtagere, eller alle lønmodtagere under en bestemt arbejdsgiver, rette data og derefter køre en omkørsel for at tjekke lønsedlerne igen.
Når en medarbejder er afvist, er det muligt at 
* Rette data i skærmbilledet Medarbejder → Medarbejder stamopl.
* Rette data i skærmbilledet Medarbejder → Ansættelsesforhold, herunder fratræde en medarbejder
* Oprette eller slette variable lønarter
* Tildele eller lukke faste lønarter
* Oprette eller slette fravær
Når en arbejdsgiver er afvist, er det muligt at 
* Rette data i skærmbilledet Medarbejder → Medarbejder stamopl.
* Rette data i skærmbilledet Medarbejder → Ansættelsesforhold, herunder fratræde en medarbejder
* Oprette eller slette variable lønarter
* Tildele eller lukke faste lønarter
* Oprette eller slette fravær
* Rette data i skærmbilledet Arbejdsgiver → Arbejdsgiver stamopl.
* Anvende fællesregistrering
Efter rettelser køres omkørsel som beskrevet nedenfor, og lønnen kan herefter godkendes eller afvises som normalt for alle medarbejdere og arbejdsgivere. 
⚠️ OBS: Det er ikke muligt at køre efterregulering, fremtidig lønseddel eller rette i resultattabeller, når en medarbejder eller arbejdsgiver er afvist.

## Afvisning af udvalgte medarbejdere
Når lønkørslen er kørt, og der ved kontrol er fundet mangler i lønkørslen, kan udvalgte medarbejdere afvises således
1. Gå til Lønadministration → Tilbagefør/godkend
2. Klik Vis alle
3. I vinduet til venstre klikkes på relevant arbejdsgiver
4. I vinduet til højre klikkes på relevant medarbejder
5. Klik Skift status medarbejder
6. Gentag punkt 4 og 5 for hver medarbejder der ønskes tilbageført 
7. Klik OK
8. Under Lønadministration → Afviste medarbejdere, ses de medarbejdere, der er tilbageført.
Ret lønoplysninger på de afviste medarbejdere, og når rettelserne er foretaget, så køres en omkørsel:
1. Gå til Lønadministration og Lønkørsel
2. Vælg Start omkørsel (kun løn og lønsedler) I højremenuen 
3. Klik OK
Når der vælges omkørsel, er det altid aktuelt kørselsnummer, der vises i skærmbilledet, og der kan ikke ændres i data.
I omkørslen dannes nye lønsedler for alle berørte medarbejdere. Lønsedlerne kan ses i menuen Lønadministration → Udskrifter fra lønkørsel eller i Rapporter → Vis job, som efter en almindelig lønkørsel. 
Rapporter, der skal kontrolleres, skal afvikles som ad hoc rapporter i menuen Rapporter → Rapporter. 
Er der stadig medarbejdere, som skal rettes, kan punkt 1-7 gentages, eller hele lønkørslen kan tilbageføres.
Lønkørsel skal godkendes som normalt, før lønnen er endelig færdig. Ved godkendelsen dannes alle rapporter, der er tilmeldt under Arbejdsgiver.
## Afvisning af arbejdsgiver
Når lønkørslen er kørt, og der ved kontrol er fundet mangler i kørslen, kan en eller flere udvalgte arbejdsgivere afvises således
1. Gå til Lønadministration → Tilbagefør/godkend
2. Klik Vis alle
3. I vinduet til venstre klikkes på relevant arbejdsgiver
4. Klik Skift status arbejdsgiver
5. Klik OK
6. Under Lønadministration → Afviste medarbejdere, ses de medarbejdere, der er tilbageført.
Ret løndata på de relevante medarbejdere, og når data er klar, køres en omkørsel således
1. Gå til Lønadministration → Lønkørsel
2. Vælg Start omkørsel (kun løn og lønsedler) I højremenuen 
3. Klik OK
Når der vælges omkørsel, er det altid aktuelt kørselsnummer, der vises i skærmbilledet, og der kan ikke ændres i data.
I omkørslen dannes nye lønsedler for alle berørte medarbejdere. Lønsedlerne kan ses i menuen Lønadministration → Udskrifter fra lønkørsel eller i Rapporter → Vis job, som efter en almindelig lønkørsel. 
Rapporter, der skal kontrolleres, skal afvikles som ad hoc rapporter i menuen Rapporter → Rapporter, det er dog ikke muligt at trække rapporterne ’Overførselsliste’ og ’Overførselstotal’.  
Lønkørslen skal godkendes som normalt, før lønnen er færdig. Ved godkendelsen dannes alle rapporter, som er tilmeldt under Arbejdsgiver.
⚠️ OBS: Afregningslisten kan ikke trækkes ad hoc med rettede data, men dannes, når lønkørslen godkendes.