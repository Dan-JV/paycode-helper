https://help.vismaenterprise.dk/vismaloen-standard/eindkomst/54-e-skattekort

# eSkattekort

Arbejdsgiver skal via Visma Løn rekvirere et eSkattekort pr. medarbejder, så vil der automatisk komme opdateringer på eSkattekort. Efter hver lønkørsel blive der foretaget en indberetning til eIndkomst. Abonnementet er en forudsætning for, at du kan indberette til eIndkomst.
SKAT fremsender kun ET skattekort pr. ansat med samme CVR-/SE-nr. Det betyder, at du skal huske at fratræde en lønmodtager, når vedkommende ikke længere er ansat.
Har du lønmodtagere, med flere lønnumre på samme CVR-nummer, skal du rekvirere eSkattekort på ét lønnummer, de øvrige skal oprettes og vedligeholdes manuelt. Såfremt du fratræder den medarbejder, der er abonnement på (rekvireret eSkattekort), skal du genrekvirere et eSkattekort på et af de øvrige lønnumre.
Har en medarbejder bijob i en anden virksomhed, er det vigtigt at vide i hvilken virksomhed, hovedkortet skal anvendes.
Hver aften kl. 23.50 vil der automatisk komme eSkattekort på de lønmodtagere, der har foretaget en ændring i deres forskudsregistrering, og ændringen udsendes automatisk til de virksomheder, som har abonnement.

## Rekvirering
eSkattekort rekvireres i tidsrummet  kl. 6.35 til kl. 19.35  to gange i timen kl. xx.35 og kl. xx.05, dette sker på f.eks. nyansatte medarbejdere.
## Modtagelse
eSkattekort bliver modtaget i tidsrummet kl. 6.50 til kl. 19.50 to gange i timen kl. xx.20 og kl. xx.50.
Ved modtagelse af autokort fra SKAT vil Visma Løn anvende den startdato, som SKAT sender til os.
Hvis startdatoen ligger i en lønperiode, som er lønbehandlet, vil der blive sat efterregulerings flag. Modtager Visma et autokort imens en lønkørsel eller efterregulering er startet, vil vi gemme startdatoen til lønkørslen/efterreguleringen er tilbageført eller godkendt.
Det betyder, at hvis startdatoen fra SKAT er den 5. i måneden, vil vi sætte efterregulerings flaget med den dato. Efterreguleringen kan ikke køre midt i måneden, og vil derfor efterregulere for hele lønperioden. 
Vi har ikke ændret i reglerne for genrekvirering af skattekort, her bliver startdatoen stadig rykket frem, hvis lønperioden er behandlet/kørt.
Har du lønmodtagere, der anvender 'Frikort', vil SKAT automatisk sende opdateringer 2 gange ugentlig, hvis frikortet er blevet nedskrevet hos dig eller en anden arbejdsgiver. SKAT opdaterer efter hvad der bliver indberettet til eIndkomst.
Har lønmodtageren et 'Frikort', og du rekvirerer et 'Hovedkort/Bikort', vil SKAT altid sende Visma Løn et 'Frikort'.
Det samme gør sig gældende, hvis en lønmodtager har et 'Bruttokort', og du rekvirerer et 'Hovedkort/Bikort', i hvilket tilfælde SKAT også altid vil sende dig et bruttokort. 
På 'Medarbejder/medarbejder stamopl.' kan du se status på rekvireringen af eSkattekortet. 
Det eSkattekort, der vil blive anvendt i forbindelse med lønkørslen, er det eSkattekort, der er gyldigt på udbetalingstidspunktet.
eSkattekort kan ikke indlæses i Visma Løn, hvis en lønkørsel er i gang. Kommer der nye eSkattekort mens en lønkørsel er i gang – uanset om den er godkendt eller ej – så vil eSkattekortet først blive opdateret efterfølgende.
## Medarbejder stamoplysninger
Når du opretter en ny medarbejder under ’Medarbejder/Medarbejder stamoplysninger', skal du angive hvilket eSkattekort, du ønsker at rekvirere på lønmodtageren, og fra hvilken dato, det skal anvendes. 
* Rekvisition Type – Her angiver du, om du vil rekvirere et Hovedkort, Bikort eller Ingen rekvisition. Ingen rekvisition må kun anvendes, hvis CPR-nr. i forvejen findes på kundeforholdet eller hvis CPR-nr. er konstrueret og med f.eks. '9991' eller '9992' som de sidste 4 cifre.
* Startdato – Her angiver du den dato for eSkattekort, du skal starte med at trække A-skat. Startdatoen må kun være 28 dage ældre end dags dato.
Når du gemmer medarbejder stamoplysninger, er der tegnet abonnement på lønmodtageren.
## Genrekvirer eSkattekort
Du skal genbestille eSkattekort, såfremt:* Du ønsker at genansætte en medarbejder
* Du ønsker at ændre abonnement fra f.eks. bikort til hovedkort
* Hvis der er valgt 'ingen rekvisition' i forbindelse med oprettelsen
* Hvis abonnementet skal flyttes til nyt lønnummer på samme CVR-nummer
* Hvis eSkattekortet har fejlet ved første rekvisition
* Hvis abonnementet er tabt i forbindelse med manuelle ændringerSådan genrekvirerer du et eSkattekort:1. Gå til Medarbejder → Medarbejder stamoplysninger
2. Vælg Genrekvirer eSkattekort i (højremenuen)
3. Udfyld Type med Hoved- eller Bikort og angiv Startdato for, hvornår eSkattekortet skal gælde (Husk at tjekke, at datoen er rigtig)
4. Klik på OK.Skal du genrekvirere på mange medarbejdere, kan det også gøres via decentral registrering på formatet MLE-65-GREK.
## Forhøjelse af lønmodtagerens trækprocent
Nogle lønmodtagere ønsker, at der bliver trukket mere i A-skat end det, der er anført på deres eSkattekort. På ’Skattekort’ findes feltet ’Ekstra trækprocent’, når feltet er udfyldt med en trækprocent, vil det forblive uændret resten af året, selvom der måtte komme nye eSkattekort på lønmodtageren. Du kan oprette en ekstra trækprocent på følgende måde:
1. Gå til Medarbejder → Medarbejder stamoplysninger
2. Vælg Skattekort i højremenuen
3. Dobbeltklik på det aktive eSkattekort
4. Kopier eSkattekort, klik på Kopier
5. Ret Startdatoen og udfyld feltet Ekstra trækpct. med den trækprocent, lønmodtageren vil trækkes ekstra for.
6. Klik på OK.
I feltet Trækpct. vil du nu se den oprindelige trækprocent fra SKAT, og efterfølgende vil den ekstra trækprocent blive vist. På lønsedlen bliver det vist som en samlet trækprocent.
## Medarbejder under § 48 E - § 48 F (forskerordningen)
Medarbejdere omfattet af § 48 E-F har mulighed for at anvende en fast trækprocent.
* Lønart 9919 - Skattekort / § 48E–F
Lønarten skal indeholde trækprocenten, som er gældende for medarbejderen: 27 %
Husk! der skal indberettes yderligere information til SKAT på denne type medarbejder som er under forskerordning. Det gøres ved at oprette under ’Felter (eIndkomst)’ i højremenuen på ansættelsesforholdet, kode 99-8:
## Medarbejder som ikke skal betale A-skat og AM-bidrag
- **Lønart 8209** - AM-bidrag stop 
- **Lønart 8210** - AM-bidrag stop
Medarbejdere, hvor du fra Skat har fået brev om at de er fritaget for at betale A-skat og AM-bidrag i Danmark, skal have oprettet følgende for at indberetningen til eIndkomst bliver korrekt.* Felter eIndkomst – 99-9 AM-bidragsfri og A-skattefri. Løn i ans. forhold.
* Personlig lønart 9919 – Skattekort – 0%1. Gå til Medarbejder → Ansættelsesforhold
2. Find medarbejder
3. Vælg Felter (eIndkomst) I højremenuen
4. Klik på Ny
5. Angiv en dato og ovenstående kode 99-9
6. Klik på OK
7. Vælg Personlig satser I højremenuen
8. Klik på Ny
9. Angiv en dato og lønart 9919 = 0%
10. Klik på OK⚠️ OBS: Løn under denne indkomsttype kan både indberettes i felt 13 og felt 14. Under faste lønoplysninger skal oprettes en lønart, som stopper AM-bidraget og alt efter hvilken type indkomst om det er løn i felt 13 eller felt 14, skal en af følgende lønarter oprettes:* Lønart 8209 - AM-bidrag stop (jf. ligningslovens §33A, indberettes i felt 13 og indkomsttype 09)
* Lønart 8210 - AM-bidrag stop (indberettes i felt 14)⚠️ OBS: Kontakt SKAT, hvis du er i tvivl om, hvordan det skal indberette for jeres medarbejdere.

## Medarbejder hvor ingen forhold mellem løn og timer (felt 220)
Du skal angive antal løntimer i felt 200 Løntimer. Hvis du ikke kan opgøre antal løntimer, skal du sætte kryds i felt 220 Ingen forhold mellem løn og timer.

Læs beskrivelsen hos Skat her: https://skat.dk/data.aspx?oid=2045904

Skal du oprette en markering i felt 220, kan det gøres på en af følgende måder:

*   Opret den variable lønart 10220 på medarbejderen under variable lønoplysninger i den pågældende lønkørsel.
*   Opret under Ansættelsesforhold, i højremenuen Felter (eIndkomst), Rubrik 220 med kode 0.
## Nyt skatteår
Hvert år sender SKAT nye eSkattekort til de medarbejdere du som arbejdsgiver har tegnet abonnement på. eSkattekortene indlæses automatisk i Visma Løn. Når de nye eSkattekort modtages vil en eventuel ekstra trækprocent blive nulstillet i lønsystemet.  Du skal oprette en eventuel ekstra trækprocent på en medarbejder igen, såfremt medarbejderen ønsker at fortsætte med en forhøjet trækprocent i det nye skatteår.
## Sådan kontrollerer du eSkattekort før lønkørsel
For at sikre korrekt lønberegning bør du altid kontrollere at du har modtaget eSkattekort på dine medarbejdere.
### Kvitteringsliste på indlæste eSkattekort
Med rapporten 'Kvitt. på indlæste eSkattekort' får du dokumenteret de eSkattekort, der er rekvireret og/eller automatisk indlæst i Visma Løn for en angivet periode.
Rapporten kan bestilles for en arbejdsgiver eller et interval af arbejdsgivere, og du kan angive et tidsinterval for modtagne eSkattekort.
Får du meddelelsen ”Intet skattekort” på rapporten, skal medarbejderen henvende sig til SKAT og lade sig forskudsregistrere korrekt. Når det er sket, kan du genrekvirere skattekortet.
Af kvitteringslisten vil det fremgå, hvis du har fået bikort på lønmodtagere, hvor du havde forventet hovedkort. Du kan så genrekvirere eSkattekort til de lønmodtagere, der ikke har det rigtige eSkattekort.
### Rapporten Medarbejdere uden eSkattekort
Med rapporten ’Medarbejdere uden eSkattekort’ får du et overblik over medarbejdere, hvor der ikke er modtaget et eSkattekort til den kommende lønkørsel. Rapporten kan trækkes for lønkørsler der ikke er afviklet.
## Ophør af arbejdsgiver
Hvis en arbejdsgiver ophører med at lønbehandle i Visma Løn, skal der sendes en afmelding fra Visma Enterprise til SKAT.
Dette kan kun ske efter forudgående henvendelse til Visma Enterprises kundecenter på telefon 88 97 97 00.
## Ophør af CVR-nummer
Du skal altid kontakte Visma Enterprises kundecenter på telefon 88 97 97 00, hvis du ønsker at ændre CVR-nummeret i lønsystemet på en eksisterende arbejdsgiver.