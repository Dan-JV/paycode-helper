https://help.vismaenterprise.dk/vismaloen-standard/medarbejder/30-opdater-adresser-via-cpr-registret

# Opdater adresser via CPR-registret

## Navn og adresseoplysninger hentes fra CPR-registret
Når du opretter en ny medarbejder henter Visma Løn automatisk navn og adresse fra CPR-registret, men hvis medarbejderen efterfølgende skifter adresse bliver det ikke opdateret. 
Adresseoplysninger kan opdateres ved at skrive medarbejderens CPR-nummer oveni det eksisterende nummer, eller ved at indlæse en decentral fil i Visma Løn, så der opdateres fra CPR-registret.
Dette værktøj er en hjælp til at opdatere medarbejdernes adresser på en nem måde ved at indlæse og opdatere alle medarbejderes adresseoplysninger på én gang.

## Sådan bruger du værktøjet
1. Download filen HentNavnAdresseHosCPR i bunden under bilag
2. Hent rapporten Medarbejderstamkort fra Visma Løn
3. Gem rapporten i samme mappe som den downloadede fil
4. Åben filen HentNavnAdresseHosCPR
5. Klik på Indlæs Medarbejder Stamkort
6. Klik på Dan indlæsningsfil

## Sådan indlæses filen i Visma Løn
1. Klik på Lønadministration → Overførsel → Decentral registrering
2. Indlæs filen, klik på Indlæs
3. Find filen, klik på OK
4. Herefter startes et job, som vises under Vis job. Når jobbet er sluttet, klik på Hent aktuel
5. Klik herefter på Åbn
6. Dobbeltklik på filen, der vises og herefter klik på Åbn
7. På skærmen vises Kvittering for decentral registrering. Rapporten viser, hvor mange linjer, der er henholdsvis Modtaget, Indlæst og Afvist.
Hvis navn og adresse ikke kan hentes fra CPR-registret f.eks. pga. beskyttet adresse, vil der vises en advis på kvitteringslisten.
Medarbejdere der er fratrådt vil ikke blive opdateret, men medarbejdere med en fremtidig fratrædelsesdato vil blive opdateret ligesom de øvrige ansatte.
Indlæsning af filen vil ikke aktivere efterregulering på medarbejderne.