https://help.vismaenterprise.dk/vismaloen-standard/medarbejder/47-cpr-validering-i-visma-lon

# CPR-validering i Visma Løn

## Validering af CPR-numre
Nye medarbejderes CPR-numre valideres, når de oprettes i Visma Løn Finans. Selve valideringen sker, når man taster CPR-nummeret og tabulerer ud af feltet. Vær opmærksom på, at oplysninger kun må hentes i CPR-registret, hvis der er en arbejdsbetinget grund til det.
Hvis CPR-nummeret er validt, og der ikke er forbud mod at vise navn og adresse, så vil navn- og adresseoplysninger hentes ind i systemet fra CPR-registret. Det kan naturligvis overskrives med f.eks. en anden adresse, eller man kan slettet et mellemnavn, hvis medarbejderen ikke ønsker at anvende det.
Hvis CPR-nummeret ikke kan valideres, vises der en pop-up med info om, at CPR-nr. ikke kan valideres, og det vil blive rødt. Eksempel på validering ved konstrueret CPR-nummer ses herunder. Samme besked vil ses, hvis man taster CPR-nummer på en medarbejder med adresse i udlandet.

## OBS
Hvis du gentagne gange oplever at få beskeden 'CPR-nr. kan ikke valideres', kan det være fordi du skal rydde op i den PCs midlertidige filer ved at rydde/cleare cachen.
Dette kan ske både i Internet Explorer og i Chrome.
Hvis man indtaster et CPR-nummer på en medarbejder med beskyttet adresse eller på en afdød, vil man ikke få oplyst den præcise årsag til, at vi ikke kan hente navn og adresse. I stedet vil man få nedenstående besked, og man skal så taste navn og adresse manuelt.

### Decentral registrering
Valideringen gælder også ved oprettelse via decentral indlæsning.
Under ’Vis job’ vil der komme en ny linje, der hedder ’Validering af CPR-nr’.
Indtaster navn i den decentrale fil, og stemmer det ikke overens med det, der står i CPR-registret, så er det oplysningerne fra CPR, der indlæses, og man vil få en besked magen til den øverste linje i billedet herunder.

Hvis vi ikke kan hente navn og adresse fra CPR-registret vil medarbejderen blive oprettet med de oplysninger, der er i den decentrale fil, og man fil få en besked magen til linje 2 i billedet herunder.

### Mit.dk
Hvis CPR-nummer ikke kan valideres eller er konstrueret (med 9991 eller 9992 som de 4 sidste cifre), kan man ikke være tilmeldt mit.dk