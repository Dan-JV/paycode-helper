https://help.vismaenterprise.dk/vismaloen-standard/lonkorsel/34-lonkorsel-supplerende

# Lønkørsel, supplerende

## Supplerende lønkørsel
Mangler du at indberette løn til en eller flere medarbejdere, der allerede er oprettet i lønsystemet, skal du oprette en supplerende lønkørsel.* Du kan kun køre en supplerende lønkørsel efter den sidste godkendte standard lønkørsel.
* Du kan køre flere supplerende lønkørsler imellem hver lønperiode
* Den supplerende kørsel vil medtage variable lønarter, fravær og godkendte efterreguleringer.⚠️ OBS: Vær opmærksom på, at efter et årsskifte kan der ikke køres flere supplerende lønkørsler for bagudlønnede medarbejdere før der igen er kørt en ny standard lønkørsel i januar måned.
## Oprettelse af en kørselsordre
For at kunne oprette en supplerende lønkørsel skal du gøre følgende:
* Gå til Lønadministration → Kørselsordre
* Klik på Ny
* Skriv et nummer og en tekst i feltet Kørselsordre
* Klik på OK
## Oprettelse af kørselsselektion til supplerende lønkørsel
1. Gå til Lønadministration → Kørselsselektion
2. Find den sidst anvendte kørselsordre samt selektionsnummer for de medarbejdere, som skal med i supplementskørslen
3. Klik på Kopier 
4. Skriv det kørselsordrenummer, som du har oprettet
5. Vælg lønkørselstypen ’SUP’
6. Skriv en dispositionsdato (skal være en bankdag)
7. Vælg en aflønningsform 
8. Klik på OK
9. I højremenuen vælger du en ikrafttrædelseskode 
10. Vælg ’V’ i feltet ’Ikrafttrædelseskode’ for variabel løn
11. Klik på OK
Skal du køre en supplementskørsel på flere aflønningsformer, skal du oprette en kørselsselektion til hver enkelt aflønningsform ved at gentage ovenstående. Husk, at du altid skal udfylde dispositionsdatoen. 
⚠️ OBS:  Medarbejderens skattefradrag bliver ikke brugt i en supplerende lønkørsel.
## Rapport ved supplerende lønkørsel
Når du opretter en kørselsordre og hvis du kun gør det med en selektion f.eks. bagud løn, så skal du være opmærksom på at der kan være rapporter, som kun viser saldi/beløb for den aflønningsform og dermed kan det se ud som om at saldi på f.eks. timelønnede er væk, men det skyldes blot at du ikke har haft den selektion med i din supplerende lønkørsel.
👩‍🏫 Eksempel: Du opretter en kørselsordre med kun aflønningsform Bagud. De timelønnede bliver dermed ikke behandlet i denne supplerende lønkørsel.
Så vil saldi på f.eks. rapporten ’Medarbejder til gode (år til dato)’, ikke blive vist for de timelønnede, men kun for de bagudlønnede.
Husk at tjek Overførselsservice - se vedhæftet vejledning