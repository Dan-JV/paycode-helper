https://help.vismaenterprise.dk/vismaloen-standard/tillaeg/32-guide-til-resultattabel

# Guide til resultattabel

## Resultattabeller og satser
Resultattabeller anvendes til at oprette satser der er gældende for flere lønmodtagere.
Du kan oprette og ændre satser på specifikke resultattabeller.
De fleste resultattabeller har samme nummer som den tilknyttede lønart, men der kan være undtagelser. Du ser sammenhængen mellem lønartsnummer og resultattabel i Lønartskataloget.
Resultattabeller oprettes for bestemte Løngrupper, Lønramme, Løntrin, Stillingskategori, Afdeling og Udbetalingssted.
## Oprettelse af sats i resultattabel
1. Gå til Opsætning → Resultattabel 
2. Angiv resultattabellen
3. Klik på Find
4. Klik på Ny periode
5. Angiv dato i 'Gyldig'
6. Klik på OK
7. Vælg Resultattrin i højremenuen 
8. Skriv løngruppe eller anden ryktype og angiv sats under aflønningsform 
9. Klik på OK
## Ændring af sats i resultattabel
1. Gå til Opsætning → Resultattabel 
2. Angiv resultattabellen
3. Klik på find
4. Klik på Ny periode
5. Angiv dato i 'Gyldig'
6. Klik på OK
7. Vælg Resultattrin i højremenuen 
8. Dobbeltklik på rækken, som skal have ny sats og ret den under relevant aflønningsform 
9. Klik på OK
💡TIP: En rapport kan vise en oversigt over eksisterende resultattabeller i en csv-fil (Excel).
1. Gå til Opsætning → Opsætningsrapporter
2. Vælg Resultattabeller i højremenuen 
3. Vælg evt. gyldig pr. og tabel. Hvis der ikke vælges en specifik resultattabel, får du en oversigt over alle resultattabeller i lønsystemet med tilknyttede løngrupper og satser
4. Klik på OK.
## Generelle satser
⚠️ OBS: generelle satser vedligeholdes af Visma Enterprise ud fra de på området gældende satser.
Under menuen Opsætning og Generel sats, findes de satser som er lovgivningsmæssige, fx kilometersatser, satser for ledighedsdage og beskatningsgrænser for jubilæumsgratiale mv.
1. Vælg Opsætning → Generel sats
2. Klik på Opslagsknappen, for at finde den generelle sats du ønsker at se værdien for.
Det er ikke muligt som bruger at oprette, kopiere, opdatere eller slette generelle satser. Visma Enterprise vil altid sørge for, at de generelle satser er opdaterede.