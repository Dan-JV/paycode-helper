https://help.vismaenterprise.dk/vismaloen-standard/ferie/10-feriefridage

# Feriefridage

Feriefri
I Visma Løn administreres afholdte feriefridage gennem fraværssystemet. Tildeling, udbetaling og opsparing af beløb sker via lønarter.
Optjening og afholdelse af feriefridage følger kalenderåret i systemet. Hvis I bruger ferieåret til optjening og afholdelse, skal alle saldi overføres manuelt til et nyt kalenderår ved årsskiftet.
Der er følgende former for feriefri:
* Løbende opsparing af feriefritimer
* Løbende opsparing af feriefridage
* Tildeling/Automatisk Feriefridage uden opsparing af beløb
* Feriefritimer uden opsparing af beløb
* Feriefribeløb
* Opsparing af feriefribeløb i procent af ferieberettiget løn, feriefridage
* Opsparing af feriefribeløb i procent af ferieberettiget løn, feriefritimer
* Opsparing af forhøjet SH-procent af ferieberettiget løn
* Udbetaling af feriefri, som en variabel lønoplysning
* Udbetaling af feriefri, hvor restsaldo tømmes – variabel lønoplysning
* Tildeling af feriefri saldi i fremtiden
* Udbetaling af feriefri der skal nedskrive Fritvalgskontoen
* Udbetaling af feriefri der skal nedskrive SH saldoen

## Løbende opsparing af feriefridage
- **Resultattabel 3796** - Feriefridage
- **Stillingskategorilønart 3796** - Feriefridage 
- **Lønart 3795** - Feriefriopsparing, stop
### Tildeling
Den løbende opsparing af feriefridage pr. lønperiode sker via resultattabeller, hvor du angiver de dage, der skal spares op i lønperioden:* Resultattabel 3796 Feriefridage1. Gå til Opsætning → Resultattabel
2. Angiv resultattabelnummer
3. Klik på Find
4. Klik på Ny periode
5. Skriv en dato for, hvornår det skal gælde fra, ud for ’Gyldig’
6. Klik på OK 
7. Vælg Resultattrin i højremenuen
8. Klik på Ny
9. Vælg en løngruppe og en værdi ud for aflønningsformen
10. Klik på Gem 
11. Hvis du har flere løngrupper og værdier, gentager du punkt 8 til 10.⚠️ OBS: Husk også at oprette en stillingskategorilønart på stillingskategorien, som sørger for, at de lønmodtagere, der er knyttet til denne stillingskategori, løbende opsparer feriefridage:* Stillingskategorilønart 3796 - Feriefridage1. Gå til Opsætning → Stillingskategori
2. Angiv stillingskategori
3. Klik på Find
4. Vælg Lønoplysninger i højremenuen
5. Klik på Ny
6. Vælg en lønart og startdato
7. Klik på OK

### Stop tildeling
Har du har en eller flere medarbejdere i en stillingskategori, som ikke skal opspare feriefridage løbende, kan du oprette en såkaldt ”stop lønart” under faste lønoplysninger, så medarbejderen ikke opsparer feriefridage fra den dato:
* Lønart 3795 – Feriefriopsparing, stop

## Tildeling/Automatisk af Feriefridage uden opsparing af beløb
### Tildeling
Du kan tildele feriefridage i forhold til saldoen i lønsystemet via 
* Lønart 3800 – Feriefridage, variable lønoplysninger
Eller du kan oprette en saldo frem i tiden, når medarbejderen har optjent ret til feriefridage, via 
* Lønart 3802 – Feriefridage, faste lønoplysninger

### Automatisk tildeling
Resultattabel 3800 Feriefridage tildeling, oprettes med antal dage, som medarbejderne skal tildeles på det givne tidspunkt.
Resultattabel FRISM Feriefri år start MD, oprettes med den tildelingsmåned f.eks. 2= februar, 3= marts osv., hvor feriefridagene skal tildeles og tildelingen vil ske hvert år i den måned.
Stillingskategorilønart 3790 Feriefridage tildel. årlig, oprettes på stillingskategorien.
Medarbejdere som skal have en anciennitet på f.eks. 9 måneder, inden tildeling af feriefridage:
👩‍🏫 Eksempel:
Medarbejderen er ansat 1.1.2023 og skal have feriefridage tildelt d. 1.10.2023.
* Lønart 3795 Feriefri opsp. stop, oprettes under faste lønoplysninger med startdato 1.1.2023 og slutdato 30.09.2023
* Lønart 3800 Feriefridage, oprettes under variable lønoplysninger med startdato 1.10.2023
Året efter vil medarbejderen automatisk få tildelt feriefridage.

### Afholdelse
Når medarbejderen holder feriefridage, hvor det kun er feriefridagene, der skal registreres, bruger du* Fraværskode 60 – fraværslønart 3810Når medarbejderen holder feriefridage, hvor der udbetales en sats pr. feriefridag, bruger du* Fraværskode 62 - fraværslønart 3818 Skal den ferieberettigede løn nedskrives med 4,8% (ligesom ferie) i forbindelse med afholdelse af en feriefridag, bruger du * Fraværskode 60 - fraværslønart 3829Udbetales de oprettede feriefridage til en timesats, anvendes denne fraværskode. Fraværskoden vil nedskrive feriefridagene i saldoen for feriefridage, og udbetaler dagene med formlen: oprettede feriefridage gange med normtimer pr. dag gange timeløn. Normtimerne er en af følgende: personligsats 9918 eller resultattabel TRTIM eller 7,4 time.* Fraværskode 60 - Fraværslønart 3846Skal medarbejderen trækkes i løn for afholdte feriefridage, oprettes under ’Variable lønoplysninger’* Lønart 3848 Afholdte feriefridage/trækOprettes med afholdte feriefridage. Feriefridage saldo bliver nedskrevet med det antal.Medarbejderen vil blive trukket i løn udfra beregningen:Antal indtastede feriefridage gange medarbejderens normtid pr. dag gange med timelønnen (månedsløn divideret med normtid pr. måned)

## Udbetaling af feriefri, som en variabel lønoplysning
Du kan udbetale feriefridage som en variabel lønoplysning, hvor der ikke sker en registrering i fraværssystemet. 
Du kan bruge følgende variable lønarter til udbetaling af feriefri:
* Lønart 3825: Udbetaling af feriefridage – dage gange sats i input. 
* Lønart 3830: Feriefridage udbetales ved at beregne 4 procent af månedslønnen. Hvis du har en anden procentsats, skal du skrive den på resultattabel 3830, hvorefter lønarten vil bruge den nye procentsats i beregningen. 
* Lønart 3832: Udbetaler antal dage (som er oprettet på lønarten) og gange med satsen som er oprettet på de respektive løngrupper på resultattabel 3838 Udbt. feriefridag sats.
* Lønart 3834: Udbetaling af feriefridage – dage gange sats i input. Faktoren i resultattabel 3834 divideres op i månedslønnen og giver en sats pr. dag. 
* Lønart 3847: Lønarten nedskriver de indtastede dage i saldoen for feriefridage, og udbetaler indtastede dage med formlen, antal indtastede dage gange med normtimer pr. dag gange timeløn. Normtimerne er en af følgende: personligsats 9918 eller resultattabel TRTIM eller 7,4 time.
* Lønart 3838 Udbetal Feriefridage, oprettes under variable lønoplysninger. Lønarten udbetaler antal dage (som er oprettet på lønarten) og ganger med satsen som er oprettet på de respektive løngrupper på resultattabel 3838 Udbt. feriefridag sats.
* Lønart 4073 Feriefridage i timer udb, oprettes under variable lønoplysninger, hvis virksomheden har deltidsansatte og der skal udbetales feriefridage i timer. Lønarten tager højde for hvis medarbejderen er på deltid. Lønarten udbetaler timelønnen beregnet ud fra månedslønnen divideret med medarbejderens normtid
⚠️ OBS: Husk at oprette ovenstående lønarter i din kontoplan i debet på resultatopgørelsen.

## Udbetaling af feriefridage, hvor restsaldo tømmes – variabel lønoplysning
Ønskes hele feriesaldoen udbetalt, kan du bruge følgende lønarter:
* Lønart 3832: Feriefridage udbetales i timer – ingen input, da lønarten tømmer saldoen for feriefritimer. Lønarten beregner 4 procent af månedslønnen og dividerer med 7,4 time. Hvis du har en anden procentsats, skal du skrive den på resultattabel 3830, hvorefter lønarten vil bruge den nye procentsats i beregningen.   
 
* Lønart 3836: Udbetaling af feriefridage – ingen input. Lønarten tømmer saldoen for sidste år, og satsen findes ved hjælp af en faktor fra resultattabel 3834. Faktoren i resultattabellen divideres op i månedslønnen og giver en sats pr. dag.
⚠️ OBS: Lønarter, der udbetaler saldo, kan ikke efterreguleres. Husk at oprette ovenstående lønarter i din kontoplan i debet på resultatopgørelsen.

## Tildeling af feriefrisaldo ved nyt afholdelsesår
- **Lønart 3800** - Feriefridage - skriv antallet af feriefridage
Nogle tildeler feriefridage ved nyt ferieår i september måned. Andre tildeler feriefri den 1. maj eller 1. januar.
Du tildeler feriefridage under variable lønoplysninger eller fællesregistrering på følgende lønarter:
* Lønart 3800 - Feriefridage - skriv antallet af feriefridage
1. Gå til Medarbejder → Fællesregistrering → Variable lønoplysninger
2. Klik på Ny
3. Skriv, hvem fællesregistrering er for, ved at vælge aflønningsform, løngruppe eller stillingskategori
4. Udfyld felterne ’Dato’ og ’Lønart’ 
5. Klik på OK
6. Du kan nu se en oversigt over de medarbejdere, som lønarten vil blive oprettet på
7. Klik på OK

## Automatisk nulstilling af feriefridage
- **Resultattabel FRINUL** - opsættes med den måned, hvor nulstillingen skal ske
- **Variabel lønart 3792** - Nulstil
For automatisk nulstilling af feriefridage, kræver det opsætning af fraværsrækkefølge.
Nulstilling feriefridage opsættes på følgende måde:
Resultattabel FRINUL opsættes med den måned, hvor nulstillingen skal ske. Som regel er det samme måned som tildelingen af nye feriefridage. Er det f.eks. maj måned, angives der 05 udfor de løngrupper hvor nulstillingen af feriefridage skal ske. 
Visma Løn nulstiller automatisk feriefridage når nulstillingsmåned nås, men gemmer feriefridage, hvis der senere skulle komme fravær vedr. gammel periode, eller hvis de nulstillede feriefridage ønskes udbetalt.
Kommer der fravær vedr. gammel periode, nedskrives de nulstillede feriefridage med det forbrugte antal.
Skal der efterfølgende ske udbetaling af de resterende nulstillede feriefridage:
På Medarbejder/Medarbejdersaldi kan man på hver enkelt medarbejder se, hvor mange nulstillede feriefridage der er til rest. 
Variabel lønart 3792 Nulstil. Feriefridage/saldo oprettes med det antal dage der skal udbetaltes. Herefter oprettes lønarten til udbetaling af dagene, f.eks. 3825 Udbetal feriefridage, med antal dage og den ønskede sats.

## Overførsel af feriefridage
Afholdelse af feriefridage følger kalenderåret, skal de resterende feriefridage overføres til nyt kalenderår, kan det gøres ved at bruge variable lønoplysninger eller fællesregistrering.
* Lønart 310 - feriefridage overfører saldi fra sidste år

## Afstemning af feriefrisaldi
Rapporten ’Medarbejder til gode (år til dato)’ viser ’år til dato’ saldi for
* Feriefridage
Rapporten er sorteret efter Arbejdsgiver / Afdeling / Medarbejdernummer. Rapporten er som udgangspunkt en csv-fil, men kan også udskrives som en HTML liste. Du kan vælge denne filtype ved dannelsen af rapporten ved at vælge ’Nej’ til Datafil-output.  
 
Rapporten/filen kan rekvireres på følgende måder:
I lønkørslen
Hvis rapporten/filen ønskes dannet ved hver lønkørsel, skal du sætte rapporten op på følgende måde:
1. Gå til Arbejdsgiver → Arbejdsgiver stamoplysninger
2. Vælg Rapportbestilling i højremenuen 
3. Vælg rapporten ’Medarbejder til gode (år til dato)’
4. Dobbeltklik på linjen
5. Skriv en startdato
6. Klik på OK
Rapporten dannes både som liste og som csv-fil i lønkørslen.  
 
Ved bestilling ad hoc
Du kan danne rapporten på følgende måde:
1. Gå til Rapporter → Rapporter
2. Vælg Medarbejder til gode (år til dato) i højremenuen
Her får du mulighed for at bestille rapporten som liste eller som en csv-fil. Rapporten/filen rekvireres pr. kørselsordre.

## Afholdelse af feriefridage skal nedskrive fritvalgskontoen
- **Fraværskode 60** - Afholdte feriefridage
- **Fraværskode 62** - Afholdte feriefridage
Gælder for overenskomster der indeholder aftale om at afholdelse af feriefri skal nedskrives i fritvalgskontoen.
Opsættes på følgende måde for de forskellige medarbejdergrupper:

### Timelønnede afholdelse af feriefridage
Fraværskode 60 eller 62 Feriefri i dage, oprettes med fraværslønart 3856 udbetaling af feriefridage fra fritvalgskontoen på de anvendte stillingskategorier.Udbetaling af feriefridage omregnes til timer og udbetales med en fast sats pr. dag. Opret resultattabel 3867 med sats pr. dag for de respektive løngrupper. Oprettes resultattabellen 3867 ikke, udbetales med medarbejderens samlede timeløn gange 7,4 pr. dag.Kontering af udbetalingen af feriefritimerne på lønart 3856 Udbetaling feriefri fra fritvalgskonto.

### Månedslønnede afholdelse af feriefridage
Fraværskode 60 eller 62 Feriefri i dage, oprettes med fraværslønart 3855 Afholdelse af feriefridage fra fritvalgskontoen på de anvendte stillingskategorier.Kontering af afholdelse af feriefridage på lønart 3855 Afholdelse feriefri fra fritvalg. Konteres lønart 9826 Skyldig fritvalgskonto, skal lønart 3855 ikke konteres.

## Afholdelse af feriefridage skal nedskrive SH saldoen
- **Fraværskode 62** - Afholdte feriefridage, fraværslønart 3826
- **Fraværskode 62** - Afholdte feriefridage, fraværslønart 3875
Gælder for overenskomster der indeholder aftale om at afholdelse af feriefri skal nedskrives i SH saldoen.
Opsættes på følgende måde for de forskellige medarbejdergrupper:Fraværskode 62 Feriefri i dage, oprettes med fraværslønart 3875 Afh. Feriefridage m. SH saldokontrol. På lønarten udbetales antal dage og et beløb fra SH saldo. SH saldoen kan ikke blive negativ. Lønarten udbetaler det beløb der angives, men er beløbet større end SH saldoen, vil medarbejderen blive trukket i løn på lønart 4521 Manglende SH saldo.De afholdte feriefridage vil IKKE reducere den ferieberettigede løn. Fraværskode 62 Feriefri i dage, oprettes med fraværslønart 3826 Afh. Feriefridage m. SH saldokontrol. På lønarten udbetales antal dage og et beløb fra SH saldo. SH saldoen kan ikke blive negativ. Lønarten udbetaler det beløb der angives, men er beløbet større end SH saldoen, vil medarbejderen blive trukket i løn på lønart 4521 Manglende SH saldo.De afholdte feriefridage vil reducere den ferieberettigede løn.

## Hensættelse (Feriefridage) til timeløn
- **Bogføringslønart 13850** - Hensættelse fra resultattabel FRIHEN
- **Bogføringslønart 13852** - Hensættelse Automatisk ved tildeling årligt fra resultattabel 3800
- **Bogføringslønart 13853** - Hensættelse Automatisk ved tildeling løbende fra resultattabel 3796
Feriefridage kan hensættes ved at oprette resultattabel FRIHEN med ’1’ for de respektive løngrupper. 
Når du opretter dage, ganges dagene med den sats som er angivet for timer pr. dag (personligsats 9918 eller resultattabel TRTIM eller 7,4) gange med timelønnen (månedsløn/normtid for månedslønnede) og beløbet bogføres via nedenstående bogføringslønarter. 
⚠️ OBS: Timerne bliver afrundet til hele eller halve dage.   
👩‍🏫 Eksempel:Der optjenes 0,42 feriefridage pr. måned og de ganges med 7,4 time = 3,108 det afrundes til 3 timer som bliver ganget med timesatsen og hensat i bogføringen.

### Hensættelse (Ferifridage) til timeløn gange en procent
Feriefridage kan hensættes til timeløn + en procentsats ved at oprette resultattabel FRIHEN med en sats for de respektive løngrupper. Hvis f.eks. timelønnen hensættes med timeløn gange 25%, skal resultattabel FRIHEN oprettes med 1,25 på de respektive løngrupper.
For ovenstående punkter gælder at:
Når du opretter dage, ganges dagene med den sats som er angivet for timer pr. dag (personlig sats 9918 eller resultattabel TRTIM eller 7,4) gange med timelønnen (månedsløn/normtid for månedslønnede) og beløbet bogføres via nedenstående bogføringslønarter. 
Bruges feriefri i dage, skal du oprette lønarterne i kontoplanen i debet og kredit
* Lønart 13850 = Hensættelse fra resultattabel FRIHENNedskriver hensættelse ved afholdelse 13855
* Lønart 13852 = Hensættelse Automatisk ved tildeling årligt fra resultattabel 3800Nedskriver hensættelse ved afholdelse 13858
* Lønart 13853 = Hensættelse Automatisk ved tildeling løbende fra resultattabel 3796Nedskriver hensættelse ved afholdelse 13856
⚠️ OBS: Det er vigtigt at registreringen af fravær sker med enkeltstående dage, hvis du benytter Visma Løn for registreringer, for at nedskrivning i hensættelsen bliver korrekt.